<div data-role="page">
	<div role="main" class="ui-content">
		<p>Rapid development app framework</p>
		<p>
		送人 <br>
【唐】李咸用 <br>
一轴烟花满口香，诸侯相见肯相忘。 <br>
未闻珪璧为人弃，莫倦江山去路长。 <br>
盈耳暮蝉催别骑，数杯浮蚁咽离肠。 <br>
眼前多少难甘事，自古男儿当自强。 <br>
<br>
酬乐天咏老见示 <br>
【唐】刘禹锡 <br>
人谁不愿老，老去有谁怜。身瘦带频减，发稀冠自偏。 <br>
废书缘惜眼，多炙为随年。经事还谙事，阅人如阅川。 <br>
细思皆幸矣，下此便翛然。莫道桑榆晚，微霞尚满天。 <br>
<br>
乌江 <br>
【宋】李清照 <br>
生当为人杰， <br>
死亦作鬼雄。 <br>
至今思项羽， <br>
不肯过江东。 <br>
<br>
画菊 <br>
【宋】郑思肖 <br>
花开不并百花丛，独立疏篱趣无穷。 <br>
宁可枝头抱香死，何曾吹落北风中。 <br>
<br>
咏石灰 <br>
【明】于谦 <br>
千锤万击出深山，烈火焚烧若等闲。 <br>
粉身碎骨全不顾，要留清白在人间。 <br>
<br>
咏竹 <br>
【清】郑板桥 <br>
咬定青山不放松，立根原在破岩中。 <br>
千磨万击还坚劲，任尔东西南北风。
		</p>
	</div><!-- /content -->
</div><!-- /page -->	